---
aliases: مقدمه
tags:
---


# مقدمه

من یک نویسندهٔ فنی هستم و در طول دوران حرفه‌ای خود از ابزار های نوشتاریِ زیادی استفاده کرده‌ام. یکی از جالب‌ترین ابزارهایی که من با آن مواجه شده‌ام، زبان نشانه‌گذاری‌ای بنام مارک‌داون (Markdown) است.

آزمون تورنسلِ من برای یک ابزارِ نوشتنِ موفق این است که آیا استفاده از آن می‌تواند به طبیعتِ دوم تبدیل شود؟ به عبارتی آیا نوشتن با آن طبیعی به‌نظر می‌رسد؟ یا دائماً احساس می‌کنم که درحال جنگیدن با آن هستم؟ من از ابزارهائی که مانعِ من می‌شوند استفاده نمی‌کنم. زمان، ارزشمند است و من تجملِ چیزهائی که باعثِ هدر رفتنِ این منبعِ ارزشمند می‌شوند را ندارم.

مارک‌داون آزمون را با موفقیت پشت سر گذاشت. نوشتن با استفاده از مارک‌داون احساسِ خوبی دارد. از زمان معرفی آن در سال ۲۰۰۴، میلیون‌ها نفر از آن برای نوشتنِ همه‌چیز، از جمله یادداشت گرفته تا اسناد، شروع به استفاده کرده‌اند. مارک‌داون یکی از موفق‌ترین زبان‌های نشانه‌گذاری در تمامِ دوران است.

دلیلِ موفقیتِ مارک‌داون، تعادلِ بین سادگی و قدرت است؛ جائی که دیگر زبان‌های نشانه‌گذاری در آن شکست خورده‌اند. یادگیری و استفاده از مارک‌داون آسان است و حضورش در همه‌جا معنی موفقیتِ فوق‌العادهٔ آن را می‌دهد؛ به‌عنوان مثال در گیت‌هاب (GitHub) و ردیت (Reddit) جایگزینِ ویرایشگرهای WYSIWYG (چیزی که می‌بینید چیزی است که می‌گیرید مخفف جملهٔ What You See Is What You Get) شد‌ه است. اما مارک‌داون همچنین به‌اندازهٔ‌کافی برای ایجاد اسناد، کتاب‌ها و مستندات فنی قدرتمند است. مارک‌داون به‌معنای واقعیِ کلمه همه‌جا حضور دارد.

من سال‌هاست که از مارک‌داون استفاده می‌کنم و آن را به همهٔ کسانی که می‌شناسم توصیه می‌کنم. دلایلِ زیادی وجود دارد که چرا باید نوشتن با مارک‌داون را یاد بگیرید، اما یکی از بهترین دلایل، برتریِ آن نسبت به گزینه‌های جایگزین است.یادگیریِ مارک‌داون یعنی دیگر نیازی نیست آن ابزارهای نوشتاریِ بی‌کیفیتی را که سال‌ها تحملشان کرده‌اید، استفاده کنید. همچنین می‌تواند باعثِ پیشرفت شغلی شما شود. باور داشته باشید یا نه، تسلط بر نحوهٔ (Syntax) نگارش مارک‌داون یک الزام برای بسیاری از مشاغل است.

تمامِ این‌ها ما را به این کتاب می‌رساند. من نتوانستم یک راهنمای مرجعِ جامعِ مارک‌داون پیدا کنم، بنابراین تصمیم گرفتم که یکی ایجاد کنم.

کتاب _راهنمای مارک‌داون_ شروعی فروتنانه دارد. در سالِ 2017 بعنوانِ یک صفحهٔ‌وب شروع شد. پس از دریافتِ بازخوردِ مثبت از دوستان و همکاران، تصمیم گرفتم سایت را گسترش دهم. در کمالِ تعجب، _راهنمای مارک‌داون_ تا اوایلِ سالِ 2018 روزانه صدها بازدیدکنندهٔ منحصربه‌فرد را دریافت می‌کرد. آن‌موقع به ذهنم رسید که مردم ممکن است از _راهنمای مارک‌داون_ در قالبِ کتاب نیز استقبال کنند.

امیدوارم از خواندن این کتاب به همان اندازه که من از نوشتنِ آن لذت برده‌ام، لذت ببرید. مهم‌تر از همه، امیدوارم به شما کمک کند با استفاده از مارک‌داون بنویسید، و امیدوارم استفاده از مارک‌داون شما را نویسنده بهتری کند.

## چگونه این کتاب را بخوانیم

این کتاب به گونه‌ای طراحی شده است که یک راهنمای مرجعِ جامع برای زبانِ نشانه‌گذاریِ مارک‌داون باشد. اگر در مارک‌داون تازه‌کار هستید، از ابتدا شروع کنید و تا آخر بخوانید. اگر کاربرِ متخصص هستید، این کتاب را در‌دسترس داشته باشید (هرگز نمی‌دانید چه زمانی باید به [[05 - برگه تقلب|برگه‌تقلب]] مراجعه کنید).

### منابع مبتدی 

دو فصلِ اول این کتاب به‌طور انحصاری برای خوانندگانی طراحی شده است که تازه با مارک‌داون آشنا شده‌اند. [[01 - شروع‌به‌کار|شروع به کار]] مقدمه‌ای سریع برای مارک‌داون فراهم می‌کند. این به شما نشان می‌دهد که چگونه با ویرایشگرِ آنلاین دیلینگر (Dillinger) به سرعت پیش بروید، و برخی از مواردی که در پشت‌ِصحنه اتفاق می‌افتد را روشن می‌کند. [[02 - کار کردن با مارک‌داون|کارکردن با مارک‌داون]] در موردِ آن‌چه که می‌توانید با استفاده از مارک‌داون ایجاد کنید صحبت می‌کند. همچنین برخی از برنامه‌هائی را که می‌توانید برای نوشتن با استفاده از مارک‌داون استفاده کنید، ارائه می‌کند.

### نمونه‌های نحوی

برای کمک به یادگیری نحوهٔ نوشتن با استفاده از مارک‌داون، من سه بخش را برای هر عنصر نحوی در فصل‌های [[03 - نحو پایه|نحو پایه]] و [[04 - نحو توسعه‌یافته|نحو توسعه‌یافته]] ارائه کرده‌ام:

- __مارک‌داون__: چیزی که در برنامهٔ مارک‌داون می‌نویسید.
- __اچ‌تی‌ام‌ال (HTML)__: کد اچ‌تی‌ام‌ال‌ای که توسط پردازندهٔ برنامهٔ مارک‌داون تولید می‌شود.
- __خروجی ارائه‌شده__: چیزی که خواننده می‌بیند.

برای کسبِ اطلاعات بیشتر در موردِ تبدیلِ مارک‌داون به اچ‌تی‌ام‌ال، به بخش [[03 - نحو پایه|نحو پایه]] مراجعه کنید.

### در کنار این‌ها

اطلاعاتِ اضافی‌، با نمادِ «i»، در کنارِ آن‌ها نمایش داده می‌شود، مانند:

> [!info] 
> این هم کمی اطلاعات که ممکن است به شما کمک کند. 

نکات با نمادِ «✏» کلید در کنارِ آن‌ها نمایش داده می‌شوند، مانند:


> [!note] 
> این هم نکته‌ای که ممکن است به شما کمک کند.

### عجیب‌وغریب‌ها

برخی از نمونه‌های کد مارک‌داون و اچ‌تی‌ام‌ال در این کتاب به خطّ بعدی می‌پیوندند. در موقعیت‌هائی که این اتفاق می‌افتد، یک `\` در انتهای خطّ اولِ بلوکِ کد خواهید دید. این `\` در واقع بخشی از کد نیست، بلکه در آن‌جا نمایش داده می‌شود تا نشان دهد که خطّ بعدیِ بلوکِ کد در واقع بخشی از همان خط است.

## مشارکت

این کتاب یک پروژهٔ متن‌باز (Open Source) است و از مشارکت شما استقبال می‌شود. این [مخزن (Repository)](https://github.com/zachshirow/markdown-guide-book-fa) در گیت‌هاب میزبانی می‌شود. برای دستورالعمل‌ها و راهنمائی‌ها به [README](https://github.com/zachshirow/markdown-guide-book-fa/blob/master/README.md) مراجعه کنید.

## گزارش مشکلات

مشکلی پیدا کردید؟ [موضوعی در گیت‌هاب ایجاد کنید](https://github.com/zachshirow/markdown-guide-book-fa) و من در اسرع وقت آن‌ را برطرف خواهم کرد. از شما ممنونم!

## سپاسگزاری

من همیشه از ریم و فرزندانمان، فین و سایمون، سپاسگزارم. این کتاب بدون عشق و حمایت آن‌ها وجود نداشت.

من از کمک اِی‌‌کِی مولتِنی، گِیلین والی، خوان تورِز، دیانا لینچ، پدر‌و‌مادرم، استیو کون و کتی لاتان که تابلوهای صداداري برای وب‌سایت و کتاب بودند، بسیار قدردانی می‌کنم. با تشکر از [جاش الینگسون](https://ellingson.tv/) برای خلق اثرِ هنری شگفت‌انگیز و فک‌برانداز روی جلد. آخرین، اما مطمئناً نه کم‌اهمیت، می‌خواهم از شما و همهٔ‌کسانی که _راهنمای مارک‌داون_ را خوانده‌اند و در آن مشارکت داشته‌اند تشکر کنم. شما نه‌تنها این کتاب را ممکن کرده‌اید، بلکه آن را بهتر کرده‌اید!
